## UPP - Rad u timovima - Zadatak "POTPORE PULA" (1. 12. 2025.)
### Student-Poduzetnik
**Ime i prezime:** __________________________________________________________________________________________________________________________________________________________________________________________________________________________________________________________________________________________________________________________________________________________________

**Javni poziv** predstavlja službeni, javno objavljeni dokument putem kojeg određena institucija, najčešće državna tijela, jedinice lokalne samouprave, javne ustanove ili fondovi, poziva zainteresirane osobe ili organizacije da se prijave za određenu mogućnost, pravo ili oblik financijske potpore.

Takvi su pozivi često opsežni i sadrže detaljno razrađene uvjete, kriterije, rokove te postupke povezane s određenim programom ili prilikom. Namijenjeni su različitim ciljnim skupinama, uključujući poduzetnike, organizacije civilnog društva, istraživače, umjetnike i mnoge druge.

Vaš je cilj, kao budući stručnjaci u upravljanju poslovnim procesima, razviti **sposobnost jasnog i pojednostavljenog prenošenja složenih poslovnih procesa** koji proizlaze iz javnih poziva, natječaja i drugih formalnih dokumenata.

#### Vaš zadatak:

Na službenim mrežnim stranicama Grada Pule pronađete javni poziv pod nazivom **"POTPORE PULA – POLA 2025"**, koji je objavljen 3. travnja 2025. godine (URBROJ: 2163-7-01-01-0267-25-2*).

Javni poziv obuhvaća ukupno **10 stranica** i podijeljen je na **šest mjera potpore**, od kojih svaka ima vlastite specifične kriterije i uvjete dodjele. Pored toga, dokument sadrži i **zajedničke odredbe**, koje su primjenjive na sve mjere. Na stranicama je, uz tekst javnog poziva, dostupan i **set obrazaca za prijavu**.

Vaš zadatak je:

**Temeljito pregledati i analizirati javni poziv.**

Pripremiti **kompletnu dokumentaciju kao da se prijavljujete za jednu od prve tri mjere potpore**:

- Mjera 1: Potpore novoosnovanim tvrtkama

- Mjera 2: Potpore za digitalizaciju poslovanja i digitalni marketing

- Mjera 3: Potpore za IT sektor

*Primjer: Želite se prijaviti za Mjeru 2 i ostvariti financijske potpore za digitalni marketing. Preuzmite odgovarajuće obrasce, ispunite ih prema uputama iz javnog poziva (osmislite naziv vaše tvrtke, opis poslovanja, planirane aktivnosti i sl.) i sastavite svu potrebnu dokumentaciju. Sigurno ćete imati nekih nejasnoća, stoga je važno da ih zabilježite kako biste ih mogli postaviti osobi zaduženoj za provedbu poziva.* 

Nakon što sastavite dokumentaciju, **osmislite nekoliko promišljenih pitanja koja biste uputili osobi zaduženoj za provedbu poziva** tako da ih postavljate studentima koji će prezentirati poslovni proces obrade vaše natječaja. Pitanja bi trebala obuhvatiti nejasnoće koje imate: npr. pojašnjenje kriterija, rokove, potrebne dodatne dokumente ili druge uvjete koji su vam nejasni.

Time ćete osigurati da vaša prijava bude potpuna, razumljiva i pripremljena u skladu s formalnim zahtjevima poziva.

#### Bodovanje:

Za svaki tim bodujete: (1) kvalitetu pripremljene prezentacije (Koliko ste zadovoljni dobivenim informacijama i koliko su vam pomogle u dovršetku vaše prijave. Smatrate li da prezentirati BPMN proces dobro opisuje/modelira stvarni proces javnog poziva?) i (2) ispravnost sintakse BPMN dijagrama (Koliko je BPMN dijagram točan i u skladu sa standardima BPMN notacije).

**Naziv tima:** ________________________________________________________________________________________________________________________________________________________________________

Bodovi za prezentaciju: __________ / 10
Ispravnost sintakse BPMN dijagrama: __________ / 10

**Naziv tima:** ________________________________________________________________________________________________________________________________________________________________________

Bodovi za prezentaciju: __________ / 10
Ispravnost sintakse BPMN dijagrama: __________ / 10

**Naziv tima:** ________________________________________________________________________________________________________________________________________________________________________

Bodovi za prezentaciju: __________ / 10
Ispravnost sintakse BPMN dijagrama: __________ / 10

**Naziv tima:** ________________________________________________________________________________________________________________________________________________________________________

Bodovi za prezentaciju: __________ / 10
Ispravnost sintakse BPMN dijagrama: __________ / 10